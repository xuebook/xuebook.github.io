<!DOCTYPE html>
<html lang="en-US">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>2 Wei Zheng | Xue</title>
    <meta name="description" content="Learning must never cease">
    
    
    <link rel="preload" href="/assets/css/0.styles.5203916d.css" as="style"><link rel="preload" href="/assets/js/app.5cf98e61.js" as="script"><link rel="preload" href="/assets/js/2.a765d341.js" as="script"><link rel="preload" href="/assets/js/11.1e315334.js" as="script"><link rel="prefetch" href="/assets/js/10.19528d42.js"><link rel="prefetch" href="/assets/js/12.68d59f54.js"><link rel="prefetch" href="/assets/js/13.ff08e1f4.js"><link rel="prefetch" href="/assets/js/14.6685d57a.js"><link rel="prefetch" href="/assets/js/15.5a865a5b.js"><link rel="prefetch" href="/assets/js/16.2bf338ba.js"><link rel="prefetch" href="/assets/js/17.71eb1678.js"><link rel="prefetch" href="/assets/js/18.1fe3b5ee.js"><link rel="prefetch" href="/assets/js/19.ff3ad037.js"><link rel="prefetch" href="/assets/js/3.c182fef4.js"><link rel="prefetch" href="/assets/js/4.1c2c21e4.js"><link rel="prefetch" href="/assets/js/5.c6699dc8.js"><link rel="prefetch" href="/assets/js/6.62940b3e.js"><link rel="prefetch" href="/assets/js/7.2c0acbe9.js"><link rel="prefetch" href="/assets/js/8.89fce7c0.js"><link rel="prefetch" href="/assets/js/9.887e65b2.js">
    <link rel="stylesheet" href="/assets/css/0.styles.5203916d.css">
  </head>
  <body>
    <div id="app" data-server-rendered="true"><div class="theme-container"><header class="navbar"><div class="sidebar-button"><svg xmlns="http://www.w3.org/2000/svg" aria-hidden="true" role="img" viewBox="0 0 448 512" class="icon"><path fill="currentColor" d="M436 124H12c-6.627 0-12-5.373-12-12V80c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12z"></path></svg></div> <a href="/" class="home-link router-link-active"><!----> <span class="site-name">Xue</span></a> <div class="links"><div class="search-box"><input aria-label="Search" autocomplete="off" spellcheck="false" value=""> <!----></div> <nav class="nav-links can-hide"><div class="nav-item"><a href="/" class="nav-link">Home</a></div><div class="nav-item"><a href="/guide/" class="nav-link router-link-active">Guide</a></div> <!----></nav></div></header> <div class="sidebar-mask"></div> <aside class="sidebar"><nav class="nav-links"><div class="nav-item"><a href="/" class="nav-link">Home</a></div><div class="nav-item"><a href="/guide/" class="nav-link router-link-active">Guide</a></div> <!----></nav>  <ul class="sidebar-links"><li><a href="/guide/" class="sidebar-link">Guide</a></li><li><section class="sidebar-group collapsable depth-0"><p class="sidebar-heading"><span>Ru</span> <span class="arrow right"></span></p> <!----></section></li><li><section class="sidebar-group collapsable depth-0"><p class="sidebar-heading"><span>Fa</span> <span class="arrow right"></span></p> <!----></section></li><li><section class="sidebar-group collapsable depth-0"><p class="sidebar-heading"><span>Dao</span> <span class="arrow right"></span></p> <!----></section></li></ul> </aside> <main class="page"> <div class="theme-default-content content__default"><h1 id="_2-wei-zheng"><a href="#_2-wei-zheng" aria-hidden="true" class="header-anchor">#</a> 2 Wei Zheng</h1> <p>子曰：「為政以德，譬如北辰，居其所而衆星共之。」</p> <p>子曰：「詩三百，一言以蔽之，曰『思無邪」。」</p> <p>子曰：「道之以政，齊之以刑，民免而無恥；道之以德，齊之以禮，有恥且格。」</p> <p>子曰：「吾十有五而志于學，三十而立，四十而不惑，五十而知天命，六十而耳順，七十而從心所欲，不踰矩。」</p> <p>孟懿子問孝。子曰：「無違。」樊遲御，子告之曰：「孟孫問孝於我，我對曰：無違。」樊遲曰：「何謂也？」子曰：「生，事之以禮；死，葬之以禮，祭之以禮。」</p> <p>孟武伯問孝。子曰：「父母唯其疾之憂。」</p> <p>子游問孝。子曰：「今之孝者，是謂能養。至於犬馬，皆能有養。不敬，何以別乎？」</p> <p>子夏問孝。子曰：「色難。有事弟子服其勞，有酒食先生饌，曾是以為孝乎？」</p> <p>子曰：「吾與回言終日，不違如愚。退而省其私，亦足以發。回也不愚。」</p> <p>子曰：「視其所以，觀其所由，察其所安。人焉廋哉？人焉廋哉？」</p> <p>子曰：「溫故而知新，可以為師矣。」</p> <p>子曰：「君子不器。」</p> <p>子貢問君子。子曰：「先行其言，而後從之。」</p> <p>子曰：「君子周而不比，小人比而不周。」</p> <p>子曰：「學而不思則罔，思而不學則殆。」</p> <p>子曰：「攻乎異端，斯害也已。」</p> <p>子曰：「由，誨女知之乎？知之為知之，不知為不知，是知也。」</p> <p>子張學干禄。子曰：「多聞闕疑，慎言其餘，則寡尤；多見闕殆，慎行其餘，則寡悔。言寡尤，行寡悔，禄在其中矣。」</p> <p>哀公問曰：「何為則民服？」孔子對曰：「舉直錯諸枉，則民服；舉枉錯諸直，則民不服。」</p> <p>季康子問：「使民敬、忠以勸，如之何？」子曰：「臨之以莊，則敬；孝慈，則忠；舉善而敎不能，則勸。」</p> <p>或謂孔子曰：「子奚不為政？」子曰：「書云：『孝乎惟孝，友于兄弟，施於有政。』是亦為政，奚其為為政？」</p> <p>子曰：「人而無信，不知其可也。大車無輗，小車無軏，其何以行之哉？」</p> <p>子張問：「十丗可知也？」子曰：「殷因於夏禮，所損益，可知也；周因於殷禮，所損益，可知也；其或繼周者，雖百丗，可知也。」</p> <p>子曰：「非其鬼而祭之，諂也。見義不為，無勇也。」</p></div> <footer class="page-edit"><!----> <!----></footer> <div class="page-nav"><p class="inner"><span class="prev">
        ←
        <a href="/guide/Ru/Lunyu/1.html" class="prev">
          1 Xue Er
        </a></span> <span class="next"><a href="/guide/Ru/Mengzi/1.html">
          1 Liang Hui Wang
        </a>
        →
      </span></p></div> </main></div><div class="global-ui"></div></div>
    <script src="/assets/js/app.5cf98e61.js" defer></script><script src="/assets/js/2.a765d341.js" defer></script><script src="/assets/js/11.1e315334.js" defer></script>
  </body>
</html>
