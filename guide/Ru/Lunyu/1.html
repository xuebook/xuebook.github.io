<!DOCTYPE html>
<html lang="en-US">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>1 Xue Er | Xue</title>
    <meta name="description" content="Learning must never cease">
    
    
    <link rel="preload" href="/assets/css/0.styles.5203916d.css" as="style"><link rel="preload" href="/assets/js/app.5cf98e61.js" as="script"><link rel="preload" href="/assets/js/2.a765d341.js" as="script"><link rel="preload" href="/assets/js/10.19528d42.js" as="script"><link rel="prefetch" href="/assets/js/11.1e315334.js"><link rel="prefetch" href="/assets/js/12.68d59f54.js"><link rel="prefetch" href="/assets/js/13.ff08e1f4.js"><link rel="prefetch" href="/assets/js/14.6685d57a.js"><link rel="prefetch" href="/assets/js/15.5a865a5b.js"><link rel="prefetch" href="/assets/js/16.2bf338ba.js"><link rel="prefetch" href="/assets/js/17.71eb1678.js"><link rel="prefetch" href="/assets/js/18.1fe3b5ee.js"><link rel="prefetch" href="/assets/js/19.ff3ad037.js"><link rel="prefetch" href="/assets/js/3.c182fef4.js"><link rel="prefetch" href="/assets/js/4.1c2c21e4.js"><link rel="prefetch" href="/assets/js/5.c6699dc8.js"><link rel="prefetch" href="/assets/js/6.62940b3e.js"><link rel="prefetch" href="/assets/js/7.2c0acbe9.js"><link rel="prefetch" href="/assets/js/8.89fce7c0.js"><link rel="prefetch" href="/assets/js/9.887e65b2.js">
    <link rel="stylesheet" href="/assets/css/0.styles.5203916d.css">
  </head>
  <body>
    <div id="app" data-server-rendered="true"><div class="theme-container"><header class="navbar"><div class="sidebar-button"><svg xmlns="http://www.w3.org/2000/svg" aria-hidden="true" role="img" viewBox="0 0 448 512" class="icon"><path fill="currentColor" d="M436 124H12c-6.627 0-12-5.373-12-12V80c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12z"></path></svg></div> <a href="/" class="home-link router-link-active"><!----> <span class="site-name">Xue</span></a> <div class="links"><div class="search-box"><input aria-label="Search" autocomplete="off" spellcheck="false" value=""> <!----></div> <nav class="nav-links can-hide"><div class="nav-item"><a href="/" class="nav-link">Home</a></div><div class="nav-item"><a href="/guide/" class="nav-link router-link-active">Guide</a></div> <!----></nav></div></header> <div class="sidebar-mask"></div> <aside class="sidebar"><nav class="nav-links"><div class="nav-item"><a href="/" class="nav-link">Home</a></div><div class="nav-item"><a href="/guide/" class="nav-link router-link-active">Guide</a></div> <!----></nav>  <ul class="sidebar-links"><li><a href="/guide/" class="sidebar-link">Guide</a></li><li><section class="sidebar-group collapsable depth-0"><p class="sidebar-heading"><span>Ru</span> <span class="arrow right"></span></p> <!----></section></li><li><section class="sidebar-group collapsable depth-0"><p class="sidebar-heading"><span>Fa</span> <span class="arrow right"></span></p> <!----></section></li><li><section class="sidebar-group collapsable depth-0"><p class="sidebar-heading"><span>Dao</span> <span class="arrow right"></span></p> <!----></section></li></ul> </aside> <main class="page"> <div class="theme-default-content content__default"><h1 id="_1-xue-er"><a href="#_1-xue-er" aria-hidden="true" class="header-anchor">#</a> 1 Xue Er</h1> <p>子曰：「學而時習之，不亦說乎？有朋自逺方來，不亦樂乎？人不知而不慍，不亦君子乎？」</p> <p>有子曰：「其為人也孝弟，而好犯上者，鮮矣；不好犯上，而好作亂者，未之有也。君子務本，本立而道生。孝弟也者，其為仁之本與！」</p> <p>子曰：「巧言令色，鮮矣仁！」</p> <p>曾子曰：「吾日三省吾身：為人謀而不忠乎？與朋友交而不信乎？傳不習乎？」</p> <p>子曰：「道千乘之國：敬事而信，節用而愛人，使民以時。」</p> <p>子曰：「弟子入則孝，出則悌，謹而信，汎愛衆，而親仁。行有餘力，則以學文。」</p> <p>子夏曰：「賢賢易色，事父母能竭其力，事君能致其身，與朋友交言而有信。雖曰未學，吾必謂之學矣。」</p> <p>子曰：「君子不重則不威，學則不固。主忠信。無友不如己者。過則勿憚改。」</p> <p>曾子曰：「慎終追逺，民德歸厚矣。」</p> <p>子禽問於子貢曰：「夫子至於是邦也，必聞其政，求之與？抑與之與？」子貢曰：「夫子溫、良、恭、儉、讓以得之。夫子之求之也，其諸異乎人之求之與！」</p> <p>子曰：「父在，觀其志；父沒，觀其行。三年無改於父之道，可謂孝矣。」</p> <p>有子曰：「禮之用，和為貴。先王之道斯為美，小大由之。有所不行，知和而和，不以禮節之，亦不可行也。」</p> <p>有子曰：「信近於義，言可復也；恭近於禮，逺恥辱也。因不失其親，亦可宗也。」</p> <p>子曰：「君子食無求飽，居無求安，敏於事而慎於言，就有道而正焉，可謂好學也已。」</p> <p>子貢曰：「貧而無諂，富而無驕，何如？」子曰：「可也。未若貧而樂，富而好禮者也。」子貢曰：「詩云：『如切如磋，如琢如磨。』其斯之謂與？」子曰：「賜也，始可與言詩已矣！告諸往而知來者。」</p> <p>子曰：「不患人之不己知，患不知人也。」</p></div> <footer class="page-edit"><!----> <!----></footer> <div class="page-nav"><p class="inner"><span class="prev">
        ←
        <a href="/guide/Ru/DaXue.html" class="prev">
          Da Xue
        </a></span> <span class="next"><a href="/guide/Ru/Lunyu/2.html">
          2 Wei Zheng
        </a>
        →
      </span></p></div> </main></div><div class="global-ui"></div></div>
    <script src="/assets/js/app.5cf98e61.js" defer></script><script src="/assets/js/2.a765d341.js" defer></script><script src="/assets/js/10.19528d42.js" defer></script>
  </body>
</html>
